<!DOCTYPE html>
<!--[if IE 8]><html class="no-js lt-ie9" lang="en" > <![endif]-->
<!--[if gt IE 8]><!--> <html class="no-js" lang="en" > <!--<![endif]-->
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  
  <meta name="author" content="Vojta Barták">
  
  <link rel="shortcut icon" href="../img/favicon.ico">
  <title>Lekce 8: Funkce a moduly - Python pro ArcGIS</title>
  <link rel="stylesheet" href="https://fonts.googleapis.com/css?family=Lato:400,700|Roboto+Slab:400,700|Inconsolata:400,700" />

  <link rel="stylesheet" href="../css/theme.css" />
  <link rel="stylesheet" href="../css/theme_extra.css" />
  <link rel="stylesheet" href="https://cdnjs.cloudflare.com/ajax/libs/highlight.js/10.5.0/styles/github.min.css" />
  
  <script>
    // Current page data
    var mkdocs_page_name = "Lekce 8: Funkce a moduly";
    var mkdocs_page_input_path = "Lekce 8 Funkce a moduly.md";
    var mkdocs_page_url = null;
  </script>
  
  <script src="../js/jquery-2.1.1.min.js" defer></script>
  <script src="../js/modernizr-2.8.3.min.js" defer></script>
  <script src="https://cdnjs.cloudflare.com/ajax/libs/highlight.js/10.5.0/highlight.min.js"></script>
  <script>hljs.initHighlightingOnLoad();</script> 
</head>

<body class="wy-body-for-nav" role="document">

  <div class="wy-grid-for-nav">

    
    <nav data-toggle="wy-nav-shift" class="wy-nav-side stickynav">
    <div class="wy-side-scroll">
      <div class="wy-side-nav-search">
        <a href=".." class="icon icon-home"> Python pro ArcGIS</a>
        
      </div>

      <div class="wy-menu wy-menu-vertical" data-spy="affix" role="navigation" aria-label="main navigation">
                <ul>
                    <li class="toctree-l1"><a class="reference internal" href="..">Home</a>
                    </li>
                </ul>
                <p class="caption"><span class="caption-text">Model Builder</span></p>
                <ul>
                    <li class="toctree-l1"><a class="reference internal" href="../Lekce%201%20Model%20Builder%20I/">Lekce 1: Tvorba modelu</a>
                    </li>
                    <li class="toctree-l1"><a class="reference internal" href="../Lekce%202%20Model%20Builder%20II/">Lekce 2: Uživatelské rozhraní</a>
                    </li>
                </ul>
                <p class="caption"><span class="caption-text">Python</span></p>
                <ul class="current">
                    <li class="toctree-l1"><a class="reference internal" href="../Lekce%203%20Jak%20a%20kde%20napsat%20a%20spustit%20program%20v%20Pythonu/">Lekce 3: Rozjezd Pythonu</a>
                    </li>
                    <li class="toctree-l1"><a class="reference internal" href="../Lekce%204%20Prom%C4%9Bnn%C3%A9%20a%20datov%C3%A9%20typy/">Lekce 4: Proměnné a datové typy</a>
                    </li>
                    <li class="toctree-l1"><a class="reference internal" href="../Lekce%205%20%C5%98%C3%ADd%C3%ADc%C3%AD%20struktury%20programu%20-%20cykly%20a%20podm%C3%ADnky/">Lekce 5: Cykly a podmínky</a>
                    </li>
                    <li class="toctree-l1"><a class="reference internal" href="../Lekce%206%20Interaktivn%C3%AD%20vstupy%20do%20programu%20a%20n%C3%A1hodn%C3%A1%20%C4%8D%C3%ADsla/">Lekce 6: Vstupy a náhodná čísla</a>
                    </li>
                    <li class="toctree-l1"><a class="reference internal" href="../Lekce%207%20Pr%C3%A1ce%20s%20adres%C3%A1%C5%99ovou%20strukturou%20a%20s%20textov%C3%BDmi%20soubory/">Lekce 7: Adresáře a textové soubory</a>
                    </li>
                    <li class="toctree-l1 current"><a class="reference internal current" href="./">Lekce 8: Funkce a moduly</a>
    <ul class="current">
    <li class="toctree-l2"><a class="reference internal" href="#definice-a-volani-funkce">Definice a volání funkce</a>
    </li>
    <li class="toctree-l2"><a class="reference internal" href="#jmenne-prostory-a-predavani-argumentu-funkci">Jmenné prostory a předávání argumentů funkcí</a>
    </li>
    <li class="toctree-l2"><a class="reference internal" href="#prace-s-moduly">Práce s moduly</a>
    </li>
    <li class="toctree-l2"><a class="reference internal" href="#jak-vytvorit-vlastni-modul">Jak vytvořit vlastní modul</a>
    </li>
    <li class="toctree-l2"><a class="reference internal" href="#shrnuti">Shrnutí</a>
    </li>
    <li class="toctree-l2"><a class="reference internal" href="#ulohy">Úlohy</a>
    </li>
    </ul>
                    </li>
                    <li class="toctree-l1"><a class="reference internal" href="../Lekce%209%20T%C5%99%C3%ADdy%20a%20objekty/">Lekce 9: Třídy a objekty</a>
                    </li>
                </ul>
                <p class="caption"><span class="caption-text">ArcPy</span></p>
                <ul>
                    <li class="toctree-l1"><a class="reference internal" href="../Lekce%2010%20Spou%C5%A1t%C4%9Bn%C3%AD%20n%C3%A1stroj%C5%AF%20ArcGIS%20pomoc%C3%AD%20bal%C3%AD%C4%8Dku%20ArcPy/">Lekce 10: Spouštění nástrojů</a>
                    </li>
                    <li class="toctree-l1"><a class="reference internal" href="../Lekce%2011%20Proch%C3%A1zen%C3%AD%20geodat%20a%20jejich%20vlastnost%C3%AD%20pomoc%C3%AD%20bal%C3%AD%C4%8Dku%20ArcPy/">Lekce 11: Procházení a prohlížení geodat</a>
                    </li>
                    <li class="toctree-l1"><a class="reference internal" href="../Lekce%2012%20U%C5%BEivatelsk%C3%A1%20rozhran%C3%AD%20n%C3%A1stroj%C5%AF/">Lekce 12: Uživatelská rozhraní</a>
                    </li>
                    <li class="toctree-l1"><a class="reference internal" href="../Lekce%2015%20Proch%C3%A1zen%C3%AD%20tabulek%20pomoc%C3%AD%20kurzor%C5%AF/">Lekce 15: Kurzory</a>
                    </li>
                    <li class="toctree-l1"><a class="reference internal" href="../Lekce%2018%20Rastrov%C3%A9%20anal%C3%BDzy/">Lekce 18: Rastrové analýzy</a>
                    </li>
                </ul>
                <ul>
                    <li class="toctree-l1"><a class="reference internal" href="../about_me/">O mně...</a>
                    </li>
                </ul>
                <ul>
                    <li class="toctree-l1"><a class="reference internal" href="../testy_upload/">Testy a úkoly</a>
                    </li>
                </ul>
      </div>
    </div>
    </nav>

    <section data-toggle="wy-nav-shift" class="wy-nav-content-wrap">

      
      <nav class="wy-nav-top" role="navigation" aria-label="top navigation">
        <i data-toggle="wy-nav-top" class="fa fa-bars"></i>
        <a href="..">Python pro ArcGIS</a>
      </nav>

      
      <div class="wy-nav-content">
        <div class="rst-content">
          <div role="navigation" aria-label="breadcrumbs navigation">
  <ul class="wy-breadcrumbs">
    <li><a href="..">Docs</a> &raquo;</li>
    
      
        
          <li>Python &raquo;</li>
        
      
    
    <li>Lekce 8: Funkce a moduly</li>
    <li class="wy-breadcrumbs-aside">
      
        <a href="https://github.com/vojta-bartak/Python-for-ArcGIS-CZU/edit/master/docs/Lekce 8 Funkce a moduly.md"
          class="icon icon-github"> Edit on GitHub</a>
      
    </li>
  </ul>
  
  <hr/>
</div>

          <div role="main">
            <div class="section">
              
                <h1 id="lekce-8-funkce-a-moduly">Lekce 8: Funkce a moduly</h1>
<h2 id="definice-a-volani-funkce">Definice a volání funkce</h2>
<p>Často nastává situace, kdy nějakou část kódu chceme používat opakovaně. Například můžeme chtít opakovaně v našem programu počítat faktoriál nějakého čísla (přičemž toto číslo může být pokaždé jiné). Výpočet faktoriálu jsme si ukázali v kapitole o cyklu <code>for</code>, řešení může vypadat třeba takto:</p>
<pre><code class="language-python">faktorialn = 1
for i in range(n): faktorialn = faktorialn * (i+1)
print faktorialn
</code></pre>
<p>„Nejprimitivnější“ možností by bylo vložit tento kód všude tam, kde v kódu potřebujeme počítat faktoriál, samozřejmě vždy s patřičně změněnou hodnotou <code>n</code>.</p>
<p>Problém takového řešení nastává ve chvíli, kdy budeme chtít samotný výpočet faktoriálu změnit – např. pokud bychom zjistili, že jsme v původním kódu udělali chybu a je třeba jej opravit. Máme-li totiž výše uvedený kód v našem programu na mnoha místech, je třeba jej (správně) přepsat na každém takovém místě. To je značně nepohodlné a navíc se při tom snadno dopustíme chyb.</p>
<p>Elegantnějším řešením je vytvořit (tj. definovat) <strong>funkci</strong>, která bude výpočet faktoriálu provádět, a tuto funkci pak na příslušných místech volat.</p>
<p>Struktura zápisu definice funkce je následující:</p>
<pre><code class="language-python">def nazev_funkce(parametr1, parametr2, ... , parametrN):
    tělo funkce
</code></pre>
<p>Definice je uvozena klíčovým slovem <code>def</code>, podle kterého interpret pozná, že se jedná o definici funkce. Následuje libovolný název a v závorkách posloupnost tzv. <strong>parametrů</strong>, tj. proměnných zastupujících hodnoty vstupující do výpočtu, který má funkce provádět. <strong>Tělo funkce</strong> pak obsahuje příkazy (psané na samostatné řádky odsazené o jednu úroveň za slovo <code>def</code>), které obvykle něco provádějí s parametry. Ukažme si funkci na konkrétním příkladu výpočtu faktoriálu:</p>
<pre><code class="language-python">def faktorial(n):
    faktorialn = 1
    for i in range(n): faktorialn = faktorialn * (i+1)
    return faktorialn
</code></pre>
<p>Klíčové slovo <code>return</code> ukončuje definici funkce (není však povinné, jak uvidíme níže), přičemž stanoví, jaká hodnota má být funkcí vrácena při jejím volání.</p>
<p>Pokud odešleme kód s definicí funkce do překladače (resp. interpretu), není výsledkem provedení příslušných příkazů uvedených v těle funkce, ale pouze je funkce uložena v operační paměti a je ji možné kdykoli tzv. <strong>zavolat</strong>. Volání funkce má strukturu analogickou její definici:</p>
<pre><code class="language-python">nazev_funkce(argmunet1, argument2, ... , argumentN)
</code></pre>
<p>Jednotlivé argumenty přesně odpovídají jednotlivým parametrům funkce, jsou vlastně konkrétními hodnotami, které se při volání funkce za jednotlivé parametry dosadí. Ukažme si volání funkce opět na příkladu faktoriálu, přičemž budeme funkci definovanou výše volat v okně Python Shell:</p>
<pre><code class="language-console">&gt;&gt;&gt; faktorial(3)
6
&gt;&gt;&gt; faktorial(6)
720
&gt;&gt;&gt; faktorial(10)
3628800
</code></pre>
<p>Výhoda tohoto řešení je zřejmá: kdykoli lze nyní použít funkci <code>faktorial</code> s libovolným celočíselným argumentem, přičemž pokud bychom chtěli funkci nějak změnit, stačí tak učinit pouze jednou, v samotné její definici.</p>
<p>Uveďme příklad funkce s více než jedním parametrem, např. funkci, která počítá zadanou celočíselnou mocninu zadaného čísla:</p>
<pre><code class="language-python">def mocnina(x,y):
    vysledek = 1
    for i in range(y): vysledek = vysledek * x
    return vysledek
</code></pre>
<p>(Samozřejmě jsme mohli funkci definovat i jednodušeji: <code>def mocnina(x,y): return x**y</code>. Prozkoumejte nicméně uvedenou složitější definici a uvědomte si, že bude pro celočíselnou mocninu fungovat.)</p>
<p>Při volání funkce je nutné zapsat argumenty ve stejném pořadí, v jakém jsou definovány příslušné parametry:</p>
<pre><code class="language-console">&gt;&gt;&gt; mocnina(3,4)
81
&gt;&gt;&gt; mocnina(4,3)
64
</code></pre>
<p>Pokud bychom chtěli z nějakého důvodu zadat argumenty v jiném pořadí, než jak jsou definovány argumenty, je možné použít při volání funkce explicitně jména příslušných parametrů a operátor <code>=</code>:</p>
<pre><code class="language-console">&gt;&gt;&gt; mocnina(y=4, x=3)
81
</code></pre>
<p>Zadávání argumentů jménem parametru je výhodné u funkcí s velkým počtem parametrů: muset si pamatovat jejich pořadí by bylo nepraktické. </p>
<p>Parametry mohou mít tzv. <strong>implicitní</strong> neboli <strong>výchozí hodnotu</strong>, takže je pak není nutné při volání funkce zadávat. Pokud příslušný argument nezadáme, použije se tato výchozí hodnota. Parametry s implicitní hodnotou je však nutné umístit v definici funkce na konec, tj. až za parametry bez implicitních hodnot. Důvodem je, aby parametrům bez implicitních hodnot bylo možné zadávat hodnoty na základě pořadí.</p>
<p>Ukažme si definování implicitní hodnoty na příkladu funkce mocnina. Pokud definujeme implicitní hodnotu parametru <code>y</code> jako 2, bude funkce při zadání pouze jednoho argumentu počítat jeho druhou mocninu:</p>
<pre><code class="language-python">def mocnina(x, y = 2):
    vysledek = 1
    for i in range(y): vysledek = vysledek * x
    return vysledek
</code></pre>
<p>Po zavolání v okně Python Shell:</p>
<pre><code class="language-console">&gt;&gt;&gt; mocnina(4) # Zde bude použita implicitní hodnota parametru y
16
&gt;&gt;&gt; mocnina(4, 3) # Zde bude použita uživatelem specifikovaná hodnota parametru y
64
</code></pre>
<p>Samozřejmě výsledek volání funkce lze uložit do proměnné, tak jak to znáte při používání vestavěných funkcí Pythonu (např. <code>input</code>, <code>range</code> či konverzní funkce <code>int</code> apod.):</p>
<pre><code class="language-console">&gt;&gt;&gt; a = mocnina(4)
&gt;&gt;&gt; print a
16
</code></pre>
<p>Stejně tak argumenty funkce mohou být zadávány přímo pomocí hodnot (viz ukázky výše), nebo pomocí proměnných:</p>
<pre><code class="language-console">&gt;&gt;&gt; a = 4
&gt;&gt;&gt; b = 5
&gt;&gt;&gt; mocnina(a, b)
1024
</code></pre>
<p>Jak jsme se již zmínili, funkce mohou, ale nemusí mít návratovou hodnotu. Pokud funkce pouze něco vykoná, ale nic nevrátí, říká se jít někdy <em>procedura</em>. Pozná se podle toho, že v definici neobsahuje klíčové slovo <code>return</code>. Příkladem může být funkce, která výsledek výpočtu zapíše do textového souboru:</p>
<pre><code class="language-python"># funkce, která otevře textový soubor a vytvoří nový, se zrcadlově obráceným textem
def prevrat_text(txt_in, txt_out):

    # přečtení vstupního textového souboru
    in_file = open(txt_in, &quot;r&quot;)
    in_text = in_file.read()
    in_file.close()

    # zápis výstupního souboru se zrcadlově otočeným textem
    out_file = open(txt_out, &quot;w&quot;)
    for i in range(len(in_text), 0, -1):
        out_file.write(in_text[i-1])
    out_file.close()
</code></pre>
<p>Pokud volání takové funkce (procedury) uložíme do nějaké proměnné, nebude tato proměnná nic obsahuje (bude odkazovat na objekt <code>None</code>). Přesto funkce (procedura) svou práci odvede.</p>
<blockquote>
<p><strong>Úkol 1.</strong> Napište funkci pro výpočet <em>n</em>-tého členu Fibonacciho posloupnosti.</p>
<p><strong>Úkol 2.</strong> Napište funkci, která otevře daný textový soubor a vrátí počet jeho slov (parametrem funkce bude textový řetězec s adresou souboru).</p>
</blockquote>
<h2 id="jmenne-prostory-a-predavani-argumentu-funkci">Jmenné prostory a předávání argumentů funkcí</h2>
<p>Jména proměnných a funkcí existují vždy v nějaké <strong>jmenném prostoru</strong> (angl. <strong>namespace</strong>), někdy též <strong>oboru platnosti</strong> (angl. <strong>scope</strong>), podle toho, kde byly definovány. Uvnitř tohoto jmenného prostoru je pak proměnná či funkce "vidět", tj. lze se na tam na ně odkazovat. Jmenné prostory jsou hierarchisky uspořádány:</p>
<ol>
<li>Základním jmenným prostorem je tzv. <em>vestavěný jmenný prostor</em>, obsahující např. jména vestavěných funkcí jako <code>range</code> či <code>print</code>. Jelikož jsou tato jména definována ve vestavěném prostoru, jsou dostupná v jakékoli části kódu v jazyce Python (tj. ve všech hierarchicky nižších jmenných prostorech).</li>
<li>O jednu hierarchickou úroveň níže je tzv. <em>globální jmenný prostor</em>. Ten vzniká automaticky při otevření konzole Python Shell (resp. při spuštění skriptu). Pokud konzoli otevřeme spuštěním programu IDLE z nabídky programů, případně ji restartujeme pomocí <em>Shell</em> -&gt; <em>Restart Shell</em>, globální jmenný prostor se nastaví jako prázdný. Při jakémkoli vytvoření proměnné či funkce se následně dané jméno přidá do globálního prostoru, díky čemuž s ním nadále můžeme v tomto prostoru pracovat. Opětovné restartování konzole však globální jmenný prostor opět vyprázdní:</li>
</ol>
<pre><code class="language-console">&gt;&gt;&gt; a = 5 # Vytvoření proměnné v globálním jmenném prostoru
&gt;&gt;&gt; a # Proměnná existuje...
5
&gt;&gt;&gt; 
=============================== RESTART: Shell ===============================
&gt;&gt;&gt; a # Po restartu konzole již proměnná v globálním jmenném prostoru není:

Traceback (most recent call last):
  File &quot;&lt;pyshell#2&gt;&quot;, line 1, in &lt;module&gt;
    a
NameError: name 'a' is not defined
</code></pre>
<ol>
<li>Poslední hierarchickou úrovní jsou tzv. <em>lokální jmenné prostory</em>, které jsou přiřazeny funkcím. V praxi to znamená, že pokud v těle funkce definuji nějakou proměnnou, tato proměnná existuje ("je vidět") pouze v lokálním jmenném prostoru této funkce. Uvnitř funkce se proto na tuto proměnnou mohu odkazovat, vně funkce však nikoli:</li>
</ol>
<pre><code class="language-console">&gt;&gt;&gt; def my_function(): a = 5 # Zde jsme definovali lokální proměnnou ve jmenném prostoru funkce
&gt;&gt;&gt; a # Zde vidíme, že vně funkce tato proměnná neexistuje

Traceback (most recent call last):
  File &quot;&lt;pyshell#17&gt;&quot;, line 1, in &lt;module&gt;
    a
NameError: name 'a' is not defined
</code></pre>
<p>Pokud se kdekoli v kódu odkazujeme na nějaké jméno (tj. proměnnou či funkci), překladač nejprve jméno hledá v příslušném lokálním jmenném prostoru. Pokud tam takové jméno nenajde, pokračuje prohledáváním globálního jmenného prostoru. Pokud ani tam neuspěje, prohledává vestavěný jmenný prostor. Pokud neuspěje ani tam, výsledkem je chybové hlášení <code>NameError: name is not defined</code> (viz předchozí ukázku).</p>
<p>Popsaná hierarchie se mimo jiné projevuje v tom, že pokud v lokálním prostoru definujeme nějaké jméno, které je shodné s jiným jméněm definovaným v globálním či vestavěném prostoru, bude mít toto lokální jméno vždy přednost. V následujícím kódu používáme jméno <code>range</code> k vytvoření proměnné, do které ukládáme textový řetězec. Víme, že ve vestavěnném jmenném prostoru jde o jméno funkce, vytvářející posloupnost čísel. Pokud nicméně následně chceme tuto funkci volat, jméno <code>range</code> je nejprve nalezeno v lokálním jmenném prostoru, kde jde ovšem o proměnnou a nikoli o funkci. Výsledkem je tedy chybové hlášení, že textový řetězec nelze volat jako funkci (<code>TypeError: 'str' object is not callable</code>):</p>
<pre><code class="language-console">&gt;&gt;&gt; range = &quot;Some text.&quot;
&gt;&gt;&gt; range(5)

Traceback (most recent call last):
  File &quot;&lt;pyshell#26&gt;&quot;, line 1, in &lt;module&gt;
    range(5)
TypeError: 'str' object is not callable
</code></pre>
<p>Při vytváření jmen je tedy nutné dávat pozor, abychom "nepřepsali" nějaké jméno z některého nadřazeného jmenného prostoru.</p>
<p>Lokálních jmenných prostorů může být více do sebe vnořených: můžeme totiž definovat funkci uvnitř jiné funkce. Taková vnořená funkce pak bude použitelná (tj. volatelná) pouze v rámci této nadřazené funkce. (Příklad neuvádíme.)</p>
<blockquote>
<p>Ve skutečnosti jsme v hierarchii jmenných prostorů vynechali jmenné prostory objektů a tříd. K těm se ale vrátíme až v příslušné kapitole, pojednávající o objektovém programování v Pythonu. </p>
</blockquote>
<p>Co když při volání funkce zadáme její argument pomocí nějaké již existující proměnné? V jakém jmenném prostoru bude tato proměnná existovat? Změní se hodnota této původní proměnné, pokud funkce obsahuje kód, který nějak mění odpovídající parametr? Ilustrujme si otázku na příkladu: máme funkci, do které vstupuje nějaký seznam, přičemž funkce do něj přidá další prvek s hodnotou 1 (metodou <code>append</code>), aniž by tento změněný seznam vrátila příkazem <code>return</code>:</p>
<pre><code class="language-python">def add_one(my_list):
    my_list.append(1)
</code></pre>
<p>Zavoláme-li funkci na nějaký konkrétní seznam, ovlivní ho to, nebo ne?</p>
<p>V programovacích jazycích obecně existují dva způsoby, jak funkce nakládají se svými argumenty, tj. s hodnotami parametrů zadanými při volání funkce:</p>
<ul>
<li><strong>argumenty předávané hodnotou</strong> - při volání funkce se v jejím lokálním jmenném prostoru vytvoří nová proměnná, do které se zkopíruje pouze <em>hodnota</em> argumentu. Tato lokální proměnná je tedy nezávislá na původní proměnné, která byla použita jako argument. Případná změna této proměnné se proto neprojeví vně funkce. V tomto případě by tedy naše funkce <code>add_one</code> původní seznam nezměnila.</li>
<li><strong>argumenty předávané odkazem</strong> - při volání funkce se v jejím lokálním jmenném prostoru vytvoří nová proměnná, která <em>odkazuje na stejné místo v paměti</em> jako původní proměnná, která byla použita jako argument. To znamená, že pokud nějak změníme hodnotu této lokální proměnné, dotkne se změna i původní proměnné vně funkce. Volání funkce <code>add_one</code> by tedy opravdu změnilo původní seznam.</li>
</ul>
<p>V Pythonu jsou argumenty vždy předávané <strong>odkazem</strong>, platí tedy rozhodně druhá možnost (pozor: v jiným jazycích to může být jinak!):</p>
<pre><code class="language-console">&gt;&gt;&gt; a = [1,2,3]
&gt;&gt;&gt; add_one(a)
&gt;&gt;&gt; a
[1, 2, 3, 1]
</code></pre>
<p>Mohli bychom však snadno vymyslet příklad, který se zdánlivě chová opačně. Např. následující funkce dělá prakticky totéž, jako funkce <code>add_one</code>:</p>
<pre><code class="language-python">def add_one2(my_list):
    my_list = my_list + [1]
</code></pre>
<p>Pokud vyzkoušíme její chování, zjistíme, že vnější seznam, předaný jako argument této funkci, zůstane voláním funkce nedotčen:</p>
<pre><code class="language-console">&gt;&gt;&gt; a = [1,2,3]
&gt;&gt;&gt; add_one2(a)
&gt;&gt;&gt; a
[1, 2, 3]
</code></pre>
<p>Ve skutečnosti pořád platí, co jsme uvedli výše: seznam <code>a</code> je předán odkazem, a pokud by byl ve funkci opravdu změněn, tato změna by se projevila i vně funkce, tj. změnou tohoto původního seznamu <code>a</code>. Problém je v tom, že funkce <code>add_one2</code> ve skutečnosti původní seznam nemění, ale namísto toho vytváří seznam nový, na původním nezávislý. Na řádku <code>my_list = my_list + [1]</code> je vytvořena nová proměnná <code>my_list</code>, jejíž hodnota je odvozena od hodnoty původní proměnné <code>my_list</code> (na pravé straně výrazu), která je na ní však již nezávislá (tj. odkazuje na jiné místo v paměti). Tato nová proměnná, jelikož je vytvořena uvnitř funkce, existuje pouze v lokálním jmenném prostoru této funkce. Původní seznam tak zůstává nezměněn.</p>
<p>Pokud bychom chtěli, aby se změna, provedená způsobem <code>my_list = my_list + [1]</code>, projevila ve "vnější" proměnné s původním seznamem, mohli bychom výsledek výpočtu funkce předat "ven" pomocí příkazu <code>return</code>:</p>
<pre><code class="language-python">def add_one3(my_list):
    my_list = my_list + [1]
    return my_list
</code></pre>
<p>Následně bychom výsledek funkce uložili do původní proměnné:</p>
<pre><code class="language-console">&gt;&gt;&gt; a = [1,2,3]
&gt;&gt;&gt; a = add_one3(a)
&gt;&gt;&gt; a
[1, 2, 3, 1]
</code></pre>
<h2 id="prace-s-moduly">Práce s moduly</h2>
<p>Modul je soubor se zdrojovým kódem, obsahujícím především definice nejrůznějších funkcí (ale i jiných objektů, jako jsou proměnné, třídy ad.). Význam modulu je v tom, že umožňuje použití v něm definovaných funkcí (či jiných objektů) v libovolném kódu, aniž bychom museli tyto funkce v daném kódu definovat. V modulu jsou tyto funkce již definovány a nám stačí je z daného modulu načíst.</p>
<p>Modul se vlastně formálně nijak neliší od jakéhokoli skriptu. Není to nic jiného než textový soubor s příponou <code>.py</code>. Ve skutečnosti je možné to chápat i opačně a považovat jakýkoli skript za modul. V praxi se však pojmenování <em>modul</em> používá pro skripty obsahující téměř výhradně definice funkcí (či tříd). Moduly tak často hrají roli jakýchsi <strong>knihoven funkcí</strong>, použitelných v jakémkoli jiném skriptu či přímo v interaktivním okně Python Shell.</p>
<p>Vedle modulů existují v terminologii Pythonu ještě tzv. <strong>balíčky</strong> (<strong>site-packages</strong>). Jejich význam je stejný jako u modulů, rozdíl je pouze v tom, že mají složitější strukturu, díky níž může jeden balíček obsahovat řadu modulů. Vzhledem k tomu, že používání balíčků se formálně nijak neliší od používání modulů, nebudeme v tomto textu mezi balíčky a moduly rozlišovat a zůstaneme u souhrnného označení modul. Moduly obsažené uvnitř balíčků pak budeme v případě potřeby označovat jako pod-moduly.</p>
<p>Jak již víte, pokud chceme použít funkce nějakého modulu, je třeba modul načíst pomocí příkazu <code>import</code>. Syntaxe je tedy:</p>
<pre><code class="language-python">import nazev_modulu
</code></pre>
<p>Název modulu se uvádí bez koncovky <code>.py</code> a bez udání jeho umístění na disku. Příslušný modul samozřejmě musí existovat a musí být umístěn v některé ze složek, v nichž jsou moduly při použití příkazu <code>import</code> vyhledávány. (Jak zjistit či ovlivnit, které složky v počítači jsou při načítání modulů prohledávány, si povíme v další části.)</p>
<p>Po načtení modulu máme k dispozici veškeré funkce, které jsou v něm definovány. Jinými slovy, příslušná jména jsou přidána do globálního jmenného prostoru, ovšem s předponou <code>nazev_modulu.</code>. K příslušným funkcím (či proměnným a jiným objektům) tak musíme přistupovat následovně:</p>
<pre><code class="language-python">nazev_modulu.nazev_funkce(argumenty)
</code></pre>
<p>Příklad modulu <code>os</code>:</p>
<pre><code class="language-console">&gt;&gt;&gt; import os
&gt;&gt;&gt; os.getcwd()
'C:\\my_path\\pracovni_adresar'
</code></pre>
<p>Chceme-li z nějakého modulu použít jen nějakou jeho část, např. jen jednu funkci, můžeme namísto celého modulu načíst jen tuto jeho část:</p>
<pre><code class="language-python">from nazev_modulu import nazev_funkce
</code></pre>
<p>Načtenou funkci pak mámek dispozici přímo, tj. nemusíme (a ani nemůžeme) k ní přistupovat pomocí uvedení názvu modulu a tečky. Příslušné jméno je přidáno přímo do globálního jmenného prostoru:</p>
<pre><code class="language-console">&gt;&gt;&gt; from os import getcwd
&gt;&gt;&gt; getcwd()
'C:\\my_path\\pracovni_adresar'
</code></pre>
<p>Stejnou syntax můžeme použít i pro načtení pod-modulů, jak jsme již uvedli v lekci 7 na příkladu modulu <code>path</code> z balíčku <code>os</code>:</p>
<pre><code class="language-console"># Varianta s načtením celého balíčku os
&gt;&gt;&gt; import os
&gt;&gt;&gt; os.path.join(&quot;C:&quot;, &quot;my_path&quot;, &quot;my_file.txt&quot;)
'C:\\my_path\\my_file.txt'

# Varianta s načtením pouze modulu path
&gt;&gt;&gt; from os import path
&gt;&gt;&gt; path.join(&quot;C:&quot;, &quot;my_path&quot;, &quot;my_file.txt&quot;)
'C:my_path\\my_file.txt'
</code></pre>
<p>Podobně můžeme načíst všechny funkce z daného modulu naráz, ale způsobem uvedeným výše, tj. vlastně každou zvlášť:</p>
<pre><code class="language-python">from nazev_modulu import *
</code></pre>
<p>Všechny funkce či pod-moduly daného modulu jsou pak přístupné přímo přes své jméno, aniž bychom uváděli jméno modulu. Jsou totiž přidány přímo do globálního jmenného prostoru. Tato praxe však není doporučována, a to z následujících důvodů:</p>
<ol>
<li>Ztrácíme přehled o tom, kde se vlastně jednotlivé funkce vzaly, tj. zda jsme je definovali sami, případně z jakého modulu je načítáme.</li>
<li>V případě, že více modulů obsahuje funkce (či jiné objekty) stejného jména, které však dělají něco jiného (to se může v praxi snadno stát), ztrácíme přehled, kterou z daných funkcí vlastně voláme.</li>
<li>Jména načtených funkcí (či jiných objektů) se smíchají s ostatními jmény globálního jmenného prostoru, takže může dojít ke konfliktu jmen z modulu a jmen, která jsme sami vytvořili (např. nějaká naše proměnná se může jmenovat stejně jako nějaká funkce z daného modulu).</li>
</ol>
<p>Jméno modulu můžeme při načtení nahradit nějakým vlastním, zpravidla kratším jménem:</p>
<pre><code class="language-python">import nazev_modulu as vlastni_kratsi_nazev
vlastni_kratsi_nazev.funkce_modulu()
</code></pre>
<p>Příklad:</p>
<pre><code class="language-console">&gt;&gt;&gt; import random as rnd
&gt;&gt;&gt; rnd.random()
0.5218355675703937
</code></pre>
<h2 id="jak-vytvorit-vlastni-modul">Jak vytvořit vlastní modul</h2>
<p>Vytvořit vlastní modul je stejně jednoduché, jako napsat skript. Je to vlastně totéž. Pro ukázku si vytvořme jednoduchý modul, nazvaný <code>matematika</code>, který bude obsahovat dvě funkce, <code>obsah_kruhu</code> a <code>obvod_kruhu</code>. Vytvořte skript s následujícím kódem:</p>
<pre><code class="language-python">&quot;&quot;&quot;Toto je modul s funkcemi pro vypocet obsahu a objemu kruhu.&quot;&quot;&quot;
pi = 3.1416

def obvod_kruhu(r):
    &quot;&quot;&quot;Tato funkce pocita obvod kruhu o polomeru r.&quot;&quot;&quot;
    return 2*pi*r

def obsah_kruhu(r):
    &quot;&quot;&quot;Tato funkce pocita obsah kruhu o polomeru r.&quot;&quot;&quot;
    return pi*r*r
</code></pre>
<p>Následně skript uložte do pracovního adresáře pod názvem <code>matematika.py</code>. (Připomínáme, že aktuální pracovní adresář zjistíte pomocí funkce <code>getcwd</code> z modulu <code>os</code>, případně jej můžete změnit funkcí <code>chdir</code> ze stejného modulu.)</p>
<p>Nyní je možné skript normálně spustit (např. klávesovou zkratkou F5) tak, jak jsme zvyklí spouštět skripty. Výsledkem je, že se obsah skriptu nahraje do okna Python Shell (a je tudíž přístupný pomocí procházení paměti příkazů), takže jednotlivé funkce ve skriptu definované jsou přímo přístupné pod svým názvem (naopak ale nebudou přístupné pod názvem modulu, protože ve skutečnosti nedošlo k jeho načtení).</p>
<p>Jinou možností, o kterou nám v tuto chvíli jde, je načtení modulu z okna Python Shell pomocí příkazu <code>import</code>:</p>
<pre><code class="language-console">&gt;&gt;&gt; import matematika
</code></pre>
<p>Nyní lze k funkcím a proměnným modulu přistupovat přes název modulu:</p>
<pre><code class="language-console">&gt;&gt;&gt; import matematika
&gt;&gt;&gt; matematika.pi
3.1416
&gt;&gt;&gt; matematika.obvod_kruhu(4)
25.1328
&gt;&gt;&gt; matematika.obsah_kruhu(4)
50.2656
</code></pre>
<p>Zbývá vysvětlit, k čemu jsou dobré textové řetězce na začátku výše uvedeného skriptu a uvnitř definic obou uvedených funkcí. Tyto textové řetězce jsou nepovinné, tj. modul i funkce by stejně dobře fungovaly i bez nich. Uvedli jsme je v této ukázce proto, abychom ukázali možnost psát dokumentační řetězce, v nichž je zpravidla uvedena popisná informace o účelu daného modulu či funkce. Dokumentační řetězec, pokud existuje, je možné vyvolat zavolání jména modulu či funkce, tečky a řetězce <code>__doc__</code> (pozor: před i za slovem doc jsou vždy dvě podtržítka):</p>
<pre><code class="language-console">&gt;&gt;&gt; matematika.__doc__
'Toto je modul s funkcemi pro vypocet obsahu a objemu kruhu.'
&gt;&gt;&gt; matematika.obsah_kruhu.__doc__
'Tato funkce pocita obsah kruhu o polomeru r.'
</code></pre>
<p>Budeme-li již načtený modul upravovat a následně jej znovu načteme příkazem <code>import</code>, modul ve skutečnosti znovu načten nebude a provedené změny se tudíž neprojeví. Příkaz <code>import</code> totiž nejprve zkontroluje, zda příslušný modul již není načtený, a pokud ne načte jej. Pokud ano, neudělá nic. K tomu, abychom již načtený modul načetly znovu, je třeba použít vestavěnou funkci <code>reload</code>:</p>
<pre><code class="language-console">&gt;&gt;&gt; reload(matematika)
&lt;module 'matematika' from 'C:\Python25\matematika.pyc'&gt;
</code></pre>
<p>Nyní zbývá vyřešit, kam vlastně moduly ukládat, abychom je mohli načítat příkazem <code>import</code>. Pokud zavoláme příkaz <code>import</code> a uvedeme název nějakého modulu, interpret načte první modul zadaného jména, který nalezne ve složkách, v nichž moduly hledá. Jaké složky to jsou, lze zjistit pomocí proměnné <code>path</code> definované v modulu <code>sys</code>. Tato proměnná obsahuje seznam adres, které se mají při načítání modulů prohledávat. K jejímu zavolání je třeba samozřejmě nejprve načíst modul <code>sys</code>:</p>
<pre><code class="language-console">&gt;&gt;&gt; import sys
&gt;&gt;&gt; sys.path
['C:\\Python25\\Lib\\idlelib', 'C:\\Program Files\\ArcGIS\\bin', 'C:\\WINDOWS\\system32\\python25.zip', 'C:\\Python25\\DLLs', 'C:\\Python25\\lib', 'C:\\Python25\\lib\\plat-win', 'C:\\Python25\\lib\\lib-tk', 'C:\\Python25', 'C:\\Python25\\lib\\site-packages']
</code></pre>
<p>Konkrétní obsah seznamu bude samozřejmě záviset na konkrétním počítači.</p>
<p>Pokud budeme chtít k tomuto seznamu nějakou složku přidat, je možné proměnnou <code>path</code> změnit standardním způsobem, jakým se pracuje se seznamy:</p>
<pre><code class="language-console">&gt;&gt;&gt; sys.path.append(&quot;C:\\Moje_slozka&quot;)
&gt;&gt;&gt; sys.path
['C:\\Python25\\Lib\\idlelib', 'C:\\Program Files\\ArcGIS\\bin', 'C:\\WINDOWS\\system32\\python25.zip', 'C:\\Python25\\DLLs', 'C:\\Python25\\lib', 'C:\\Python25\\lib\\plat-win', 'C:\\Python25\\lib\\lib-tk', 'C:\\Python25', 'C:\\Python25\\lib\\site-packages', 'C:\\Moje_slozka']
</code></pre>
<p>Tímto způsobem můžeme do proměnné <code>path</code> přidat složky, v nichž máme uložené moduly. Tuto akci však budeme muset udělat vždy znovu, kdykoli spustíme Python. Jinou možností je ukládat moduly do složky, která již v seznamu proměnné <code>path</code> je. Tento způsobe však není vhodný, neboť při přeinstalování Pythonu jsou tyto složky většinou smazány a s nimi i vše, co obsahují. Vhodnější je proto např. do kódu programu, v němž budeme chtít načítat nějaké vlastní moduly, rovnou vložit příkaz s aktualizací proměnné <code>path</code>.</p>
<p>Jinou možností je ukládat moduly do stejné složky, v níž je uložen samotný program (či „hlavní skript“), neboť do proměnné <code>path</code> je vždy automaticky přidána aktuální pracovní složka (tj. např. složka, z níž je spouštěn nějaký skript). </p>
<p>Jiný způsob, jak prohlížet složky s moduly, je pomocí prohlížeče <em>Path Browser</em>, umístěného v hlavní nabídce okna Python Shell pod <em>File -&gt; Path Browser</em>. Okno prohlížeče vypadá následovně:</p>
<p><img alt="image-20201102183750177" src="../images/image-20201102183750177.png" /></p>
<h2 id="shrnuti">Shrnutí</h2>
<h2 id="ulohy">Úlohy</h2>
<ol>
<li>Napište funkci, která vrátí maximum resp. minimum ze zadaného seznamu čísel (řešte bez použití vestavěné funkce <code>max</code> resp. <code>min</code>).</li>
<li>Napište funkci, která seřadí vzestupně (sestupně) zadaný seznam čísel (řešte bez použití metody seznamu <code>sort</code>). (Nápověda: můžete použít např. algoritmus "řazení výběrem", "řazení vkládáním" či "bublinkové řazení". Pro přehled různých přístupů viz např. tento <a href="https://cs.wikipedia.org/wiki/%C5%98adic%C3%AD_algoritmus">odkaz na wikipedii</a>.)</li>
</ol>
              
            </div>
          </div>
          <footer>
  
    <div class="rst-footer-buttons" role="navigation" aria-label="footer navigation">
      
        <a href="../Lekce%209%20T%C5%99%C3%ADdy%20a%20objekty/" class="btn btn-neutral float-right" title="Lekce 9: Třídy a objekty">Next <span class="icon icon-circle-arrow-right"></span></a>
      
      
        <a href="../Lekce%207%20Pr%C3%A1ce%20s%20adres%C3%A1%C5%99ovou%20strukturou%20a%20s%20textov%C3%BDmi%20soubory/" class="btn btn-neutral" title="Lekce 7: Adresáře a textové soubory"><span class="icon icon-circle-arrow-left"></span> Previous</a>
      
    </div>
  

  <hr/>

  <div role="contentinfo">
    <!-- Copyright etc -->
    
  </div>

  Built with <a href="https://www.mkdocs.org/">MkDocs</a> using a <a href="https://github.com/snide/sphinx_rtd_theme">theme</a> provided by <a href="https://readthedocs.org">Read the Docs</a>.
</footer>
      
        </div>
      </div>

    </section>

  </div>

  <div class="rst-versions" role="note" aria-label="versions">
  <span class="rst-current-version" data-toggle="rst-current-version">
    
        <span>
          <a href="https://github.com/vojta-bartak/Python-for-ArcGIS-CZU/" class="fa fa-github" style="color: #fcfcfc"> GitHub</a>
        </span>
    
    
      <span><a href="../Lekce%207%20Pr%C3%A1ce%20s%20adres%C3%A1%C5%99ovou%20strukturou%20a%20s%20textov%C3%BDmi%20soubory/" style="color: #fcfcfc">&laquo; Previous</a></span>
    
    
      <span><a href="../Lekce%209%20T%C5%99%C3%ADdy%20a%20objekty/" style="color: #fcfcfc">Next &raquo;</a></span>
    
  </span>
</div>
    <script>var base_url = '..';</script>
    <script src="../js/theme_extra.js" defer></script>
    <script src="../js/theme.js" defer></script>
    <script defer>
        window.onload = function () {
            SphinxRtdTheme.Navigation.enable(true);
        };
    </script>

</body>
</html>
