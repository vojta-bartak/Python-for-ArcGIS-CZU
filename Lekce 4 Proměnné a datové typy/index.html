<!DOCTYPE html>
<html lang="en">
<head>
<meta charset="utf-8">
<meta content="text/html; charset=utf-8" http-equiv="Content-Type">
<title>Lekce 4: Proměnné a datové typy - Python pro ArcGIS</title>
<meta http-equiv="X-UA-Compatible" content="IE=edge">

<meta name="generator" content="mkdocs-1.1.2, mkdocs-gitbook-1.0.7">
<meta name="author" content="Vojta Barták">
<link rel="shortcut icon" href="../images/favicon.ico" type="image/x-icon">
<meta name="HandheldFriendly" content="true"/>
<meta name="viewport" content="width=device-width, initial-scale=1, user-scalable=no">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta rel="next" href="" />
<link href="../css/style.min.css" rel="stylesheet"> 
</head>

<body>
<div class="book">
<div class="book-summary">

<nav role="navigation">
<ul class="summary">
<li>
<a href=".." target="_blank" class="custom-link">Python pro ArcGIS</a>
</li>
<li class="divider"></li>
<li class="chapter" data-path="">
<a href="..">Home</a>
<li class="header">Model Builder</li>

<li>
<a href="../Lekce%201%20Model%20Builder%20I/" class="">Lekce 1: Tvorba modelu</a>
</li>

<li>
<a href="../Lekce%202%20Model%20Builder%20II/" class="">Lekce 2: Uživatelské rozhraní</a>
</li>

<li class="header">Python</li>

<li>
<a href="../Lekce%203%20Jak%20a%20kde%20napsat%20a%20spustit%20program%20v%20Pythonu/" class="">Lekce 3: Rozjezd Pythonu</a>
</li>

<li>
<a href="./" class="active">Lekce 4: Proměnné a datové typy</a>
</li>

<li>
<a href="../Lekce%205%20%C5%98%C3%ADd%C3%ADc%C3%AD%20struktury%20programu%20-%20cykly%20a%20podm%C3%ADnky/" class="">Lekce 5: Cykly a podmínky</a>
</li>

<li class="chapter" data-path="about_me/">
<a href="../about_me/">O mně...</a>
<li class="divider"></li>



<li><a href="http://www.mkdocs.org">
Published with MkDocs
</a></li>

<li><a href="https://github.com/GitbookIO/theme-default">
Theme by GitBook
</a></li>
</ul>

</nav>

</div> <!-- end of book-summary -->

<div class="book-body">
<div class="body-inner">
<div class="book-header" role="navigation">

<!-- Title -->
<h1>
<i class="fa fa-circle-o-notch fa-spin"></i>
<a href="." ></a>
</h1>

</div> <!-- end of book-header -->

<div class="page-wrapper" tabindex="-1" role="main">
<div class="page-inner">

<section class="normal markdown-section">



<h1 id="lekce-4-promenne-a-datove-typy">Lekce 4: Proměnné a datové typy</h1>
<h2 id="promenne">Proměnné</h2>
<p>V Pythonu je proměnná odkazem na nějaký objekt v operační paměti. Tento objekt může být různého typu (neboli třídy): může jít o číslo, o textový řetězec, nebo o cokoli jiného (viz dále). Proměnná má nějaký název (zvolený námi) a nějakou hodnotu. Hodnotu do proměnné přiřazujeme operátorem <code>=</code>:</p>
<pre><code class="python">&gt;&gt;&gt; a = 5
</code></pre>

<p>Datový typ proměnné lze zjistit funkcí <em>type</em>:</p>
<pre><code class="python">&gt;&gt;&gt; type(a)
&lt;type 'int'&gt;
&gt;&gt;&gt; b = &quot;Ahoj světe&quot;
&gt;&gt;&gt; type(b)
&lt;type 'str'&gt;
</code></pre>

<blockquote>
<p>Pojem <em>funkce</em> si důkladně rozebereme později. Zatím stačí chápat, že při volání nějaké funkce vždy napíšeme její název a do závorky její <em>argumenty</em>, tj. nějaké hodnoty, se kterými daná funkce něco dělá. Funkce pak většinou něco tzv. <em>vrací</em>, tj. jejím výsledkem je nějaká hodnota (objekt). Kdykoli tedy vidíte za nějakým názvem složené závorky, máte co do činění s funkcí.</p>
</blockquote>
<p>Do proměnné lze "uložit" hodnotu nějaké jiné proměnné:</p>
<pre><code class="python">&gt;&gt;&gt; a = 5
&gt;&gt;&gt; b = a
&gt;&gt;&gt; b
5
</code></pre>

<p>Je důležité však mít na paměti, že změníme-li hodnotu původní proměnné, hodnota nové proměnné zůstává nezměněna (tato proměnná totiž odkazuje stále na původní objekt - v našem případě číslo 5, kdežto původní proměnná už odkazuje na jiný objekt - např. číslo 100):</p>
<pre><code class="python">&gt;&gt;&gt; a = 100
&gt;&gt;&gt; b
5
</code></pre>

<p>Proměnné mohou mít téměř libovolné názvy, je však nutné dodržet následující pravidla:</p>
<ul>
<li>Název začíná písmenem anglické abecedy nebo podtržítkem</li>
<li>Následuje libovolná posloupnost číslic, písmen angl. abecedy a podtržítek</li>
<li>Nesmí jít o klíčové slovo jazyka (např. <code>and</code> nebo <code>if</code>)</li>
<li>Malá a velká písmena se <strong>rozlišují</strong></li>
</ul>
<p>Python umožňuje i následující podivnost (vytvoření dvou či více proměnných najednou):</p>
<pre><code class="python">&gt;&gt;&gt; a, b = 3, 5
&gt;&gt;&gt; a
3
&gt;&gt;&gt; b
5
</code></pre>

<blockquote>
<p><strong>Úkol 1.</strong> Zkuste si vytvořit několik proměnných různých názvů a ověřit jejich výše uvedené chování.</p>
</blockquote>
<p>Vytvořenou proměnnou lze také smazat, a to pomocí příkazu <code>del</code>:</p>
<pre><code class="python">&gt;&gt;&gt; x = 5
&gt;&gt;&gt; x
5
&gt;&gt;&gt; del x
&gt;&gt;&gt; x
Traceback (most recent call last):
  File &quot;&lt;pyshell#5&gt;&quot;, line 1, in &lt;module&gt;
    x
NameError: name 'x' is not defined
</code></pre>

<h2 id="cisla">Čísla</h2>
<p>V Pythonu jsou dva základní datové typy pro čísla. Jsou to celá čísla (anglicky <em>integer</em>, zkráceně <em>int</em>):</p>
<pre><code class="python">&gt;&gt;&gt; 56
56
&gt;&gt;&gt; -32586
-32586
</code></pre>

<p>a čísla s desetinnou čárkou (anglicky <em>floating point number</em>, zkráceně <em>float</em>):</p>
<pre><code class="python">&gt;&gt;&gt; 5.32
5.32
&gt;&gt;&gt; -6e-7
-6e-7
&gt;&gt;&gt; -5.0E-4
-0.0005
</code></pre>

<p>S čísly lze provádět běžné matematické operace pomocí aritmetických operátorů:</p>
<pre><code class="python">&gt;&gt;&gt; 3 + 2 # Sčítání
5
&gt;&gt;&gt; 3 – 2 # Odčítání
1
&gt;&gt;&gt; 3 * 2 # Násobení
6
&gt;&gt;&gt; 3 / 2 # Celočíselní dělení celých čísel
1
&gt;&gt;&gt; 3.0 / 2 # Dělení
1.5
&gt;&gt;&gt; 3.1 // 2 # Celočíselné dělení
1.0
&gt;&gt;&gt; 3**2 # Mocnina
9
&gt;&gt;&gt; 3 % 2 # Modulo (zbytek po celočíselném dělení)
1
</code></pre>

<p>Číselný typ výsledku je vždy určen číselným typem vstupních čísel: jsou-li vstupem pouze celá čísla, je výsledkem celé číslo (při dělení se tedy provede celočíselné dělení); je-li alespoň jeden ze vstupů číslo s desetinnou čárkou, je výsledkem rovněž číslo s desetinnou čárkou.</p>
<p>Python disponuje řadou vestavěných matematických funkcí (v ukázkou jsou jen některé):</p>
<pre><code class="python">&gt;&gt;&gt; abs(-5) # Absolutní hodnota
5
&gt;&gt;&gt; max(5,3,-5,1) # Maximum
5
&gt;&gt;&gt; min(5,3,-5,1) # Minimum
-5
&gt;&gt;&gt; pow(2,3) # Mocnina (ekvivalent 2**3)
8
&gt;&gt;&gt; round(5.6) # Zaokrouhlení
6.0
&gt;&gt;&gt; round(5.627,2) # Zaokrouhlení na dvě desetinná místa
5.63
</code></pre>

<p>Další matematické funkce lze nalézt v modulu <code>math</code>:</p>
<pre><code class="python">&gt;&gt;&gt; import math # Načtení modulu math
&gt;&gt;&gt; math.pi # Aproximace čísla pí
3.141592653589793
&gt;&gt;&gt; math.sqrt(2) # Odmocnina
1.4142135623730951
&gt;&gt;&gt; math.log(math.exp(1)) # Logaritmus a exponenciela
1.0
</code></pre>

<p>Mezi jednotlivými číselnými typy lze konvertovat:</p>
<pre><code class="python">&gt;&gt;&gt; a = 5.6
&gt;&gt;&gt; type(a)
&lt;type 'float'&gt;
&gt;&gt;&gt; b = int(a) # Konverze na celé číslo
&gt;&gt;&gt; b
5
&gt;&gt;&gt; type(b)
&lt;type 'int'&gt;
&gt;&gt;&gt; c = float(b) # Konverze na číslo s desetinnou čárkou
&gt;&gt;&gt; c
5.0
&gt;&gt;&gt; type(c)
&lt;type 'float'&gt;
</code></pre>

<p>Podobně lze konvertovat i mezi jinými datovými typy:</p>
<pre><code class="python">&gt;&gt;&gt; int(&quot;56&quot;) # Převod textu na celé číslo
56
&gt;&gt;&gt; float(&quot;56&quot;) # Převod textu na číslo s desetinnou čárkou
56.0
&gt;&gt;&gt; str(56) # Převod čísla na text
'56'
</code></pre>

<blockquote>
<p><strong>Úkol 2.</strong> Vyzkoušejte si všechny výše uvedené operace a příkazy.</p>
</blockquote>
<h2 id="textove-retezce">Textové řetězce</h2>
<p>Textové řetězce (či krátce jen řetězce, angl. <em>string</em>) se zapisují buď v uvozovkách, nebo v apostrofech:</p>
<pre><code class="python">&gt;&gt;&gt; a = &quot;Toto je textovy retezec, ktery muze obsahovat znak ',&quot;
&gt;&gt;&gt; b = 'a toto je retezec, ktery muze obsahovat znak &quot;.'
&gt;&gt;&gt; print(a); print(b)
Toto je textovy retezec, ktery muze obsahovat znak ',
a toto je retezec, ktery muze obsahovat znak &quot;.
</code></pre>

<p>Třetím způsobem, jak vytvořit řetězec, je použití trojitých uvozovek. Do takového řetězce je pak možné vkládat i více řádků (aniž bychom museli použít speciální znak pro konec řádku):</p>
<pre><code class="python">&gt;&gt;&gt; a = &quot;&quot;&quot;Toto je textovy retezec,
ktery obsahuje
tri radky&quot;&quot;&quot;
&gt;&gt;&gt; print a
Toto je textovy retezec,
ktery obsahuje
tri radky
</code></pre>

<p>Řetězce lze do jisté míry chápat jako posloupnosti jednotlivých znaků. V Pythonu jsou řetězce indexované, to znamená, že lze např. číst přímo konkrétní (třeba pátý) znak:</p>
<pre><code class="python">&gt;&gt;&gt; a = &quot;Z tohoto retezce budu cist paty znak:&quot;
&gt;&gt;&gt; print a[4]
h
</code></pre>

<p>Indexování v Pythonu začíná nulou, nikoli jedničkou, proto bylo pro vypsání pátého znaku nutné do hranatých závorek psát index 4.</p>
<p>Vedle přístupu k jednotlivým znakům lze také pomocí hranatých závorek a indexů vytvářet tzv. <em>řezy</em>, neboli číst pouze určitou část řetězce:</p>
<pre><code class="python">&gt;&gt;&gt; a = &quot;Z tohoto retezce budu delat rezy:&quot;
&gt;&gt;&gt; print a[2:10]
tohoto r
&gt;&gt;&gt; print a[:20]
Z tohoto retezce bud
&gt;&gt;&gt; print a[7:]
o retezce budu delat rezy:
</code></pre>

<p>Tvorba řezů se řídí následujícími pravidly:</p>
<ul>
<li>Řez začíná znakem na pozici prvního indexu a končí na pozici před posledním indexem (poslední prvek tedy již není součástí řezu). Řez <code>a[2:10]</code> tak obsahuje třetí až desátý znak.</li>
<li>Řez s prázdným prvním indexem obsahuje celý původní řetězec od začátku až do znaku na pozici před posledním indexem.</li>
<li>Řez s prázdným druhým indexem obsahuje celý původní řetězec počínaje znakem na pozici prvního indexu.</li>
</ul>
<p>Řetězce (na rozdíl od seznamů) nelze pomocí indexování a řezů přepisovat. Např. pokud bychom chtěli v textu „kost“ změnit první písmeno na „m“, nelze to provést přímo:</p>
<pre><code class="python">&gt;&gt;&gt; a = &quot;kost&quot;
&gt;&gt;&gt; a[0] = &quot;m&quot;
Traceback (most recent call last):
  File &quot;&lt;pyshell#57&gt;&quot;, line 1, in &lt;module&gt;
    a[0] = &quot;m&quot;
TypeError: 'str' object does not support item assignment
</code></pre>

<p>Řetězce lze sčítat a násobit přirozeným číslem pomocí operátorů <code>+</code> a <code>*</code>:</p>
<pre><code class="python">&gt;&gt;&gt; a = &quot;Ahoj&quot;
28
&gt;&gt;&gt; b = &quot;Svete&quot;
&gt;&gt;&gt; print a + b
AhojSvete
&gt;&gt;&gt; print a + &quot; &quot; + b + &quot;!&quot;
Ahoj Svete!
&gt;&gt;&gt; print a*5
AhojAhojAhojAhojAhoj
</code></pre>

<p>Změnit výše zmíněnou „kost“ na „most“ lze tedy např. takto:</p>
<pre><code class="python">&gt;&gt;&gt; a = &quot;kost&quot;
&gt;&gt;&gt; a = &quot;m&quot; + a[1:]
&gt;&gt;&gt; print a
most
</code></pre>

<p>Řetězec může obsahovat tzv. <em>escape sekvence</em>, tj. posloupnosti znaků, nesoucí speciální význam. Escape sekvence je vždy uvozena zpětným lomítkem <code>\</code>:</p>
<pre><code class="python">&gt;&gt;&gt; print '\'' # Znak apostrofu v řetězci uvozeném apostrofy
'
&gt;&gt;&gt; print &quot;\&quot;&quot; # Znak uvozovek v řetězci uvozeném uvozovkami
&quot;
&gt;&gt;&gt; print &quot;Zde je\ttabulator&quot; # Znak tabulátoru
Zde je tabulator
&gt;&gt;&gt; print &quot;Zde je\nnovy radek&quot; # Znak konce řádku
Zde je
novy radek
</code></pre>

<p>Jelikož escape sekvence jsou uvozeny zpětným lomítkem, zpětné lomítko samotné nelze v textu použít:</p>
<pre><code class="python">&gt;&gt;&gt; print(V tomto textu se snazim pouzit znak \&quot;)
SyntaxError: EOL while scanning string literal
</code></pre>

<p>To lze vyřešit použitím dvojitého zpětného lomítka, což je další z escape sekvencí:</p>
<pre><code class="python">&gt;&gt;&gt; print(&quot;V tomto textu znak \\ klidne pouziji&quot;)
V tomto textu znak \ klidne pouziji
</code></pre>

<p>Toto je důležité zejména při psaní adresářových a souborových adres, kde se zpětná lomítka používají:</p>
<pre><code class="python">&gt;&gt;&gt; print &quot;C:\\Users\\Muj_pocitac\\Documents&quot;
C:\Users\Muj_pocitac\Documents
</code></pre>

<p>Jiným způsobem psaní adres je použití dopředného lomítka:</p>
<pre><code class="python">&gt;&gt;&gt; print &quot;C:/Users/Muj_pocitac/Documents&quot;
C:/Users/Muj_pocitac/Documents
</code></pre>

<p>Ještě jiný způsob spočívá v uvození řetězce znakem <code>r</code> (před uvozovkami). Tím dáváme najevo, že se jedná o tzv. <em>surový řetězec</em> (angl. <em>raw string</em>), ve kterém se mají všechny znaky číst svým obvyklým způsobem (zpětné lomítko je proto pouze zpětným lomítkem a žádné escape sekvence zde být nemohou):</p>
<pre><code class="python">&gt;&gt;&gt; print r&quot;C:\Users\Muj_pocitac\Documents&quot;
C:\Users\Muj_pocitac\Documents
</code></pre>

<h2 id="seznamy">Seznamy</h2>
<p>Seznam je posloupnost libovolných objektů. Definuje se pomocí hranatých závorek a jeho položky se oddělují čárkami:</p>
<pre><code class="python">&gt;&gt;&gt; seznam1 = [2,-4,56,105,0]
&gt;&gt;&gt; seznam2 = [&quot;ahoj&quot;,&quot;STROM&quot;,&quot;&quot;,&quot;guru&quot;]
</code></pre>

<p>Do jednoho seznamu lze ukládat hodnoty různých datových typů (to v jiných programovacích jazycích nebývá zvykem):</p>
<pre><code class="python">&gt;&gt;&gt; seznam3 = [0, &quot;ahoj&quot;,-5.78,2,4]
</code></pre>

<p>Podobně jako tomu bylo v případě textových řetězců, k jednotlivým položkám seznamu lze přistupovat pomocí indexů:</p>
<pre><code class="python">&gt;&gt;&gt; seznam3[3]
2
</code></pre>

<p>Indexy začínají nulou (tj. první položka seznamu má index 0, nikoli 1!) a lze používat i záporné indexy. Záporné indexy indexují seznam od konce, tj. poslední prvek seznamu má index -1, předposlední -2 atd. Záporné indexování je zvláště výhodné v tom, že lze rychle přistupovat např. k poslední položce seznamu, aniž bychom znali či se odkazovali na délku seznamu:</p>
<pre><code class="python">&gt;&gt;&gt; seznam3[-1]
4
</code></pre>

<p>Na rozdíl od textových řetězců, u seznamů lze pomocí indexů měnit jednotlivé položky:</p>
<pre><code class="python">&gt;&gt;&gt; seznam1[2] = &quot;nova hodnota&quot;
&gt;&gt;&gt; seznam1
[2, -4, 'nova hodnota', 105, 0]
</code></pre>

<p>Řez seznamu je seznam sestávající pouze z některých prvků původního seznamu. Vytváří se pomocí hranatých závorek, dvou indexů (začátku a konce řezu) a dvojtečky mezi nimi:</p>
<pre><code class="python">&gt;&gt;&gt; seznam2[1:4]
['STROM', '', 'guru']
</code></pre>

<p>Jak vyplývá z ukázky, prvek na pozici druhého indexu již do řezu nepatří. V řezu lze používat i záporné indexy, takže např. řez</p>
<pre><code class="python">&gt;&gt;&gt; seznam2[0:-1]
['ahoj', 'STROM', '']
</code></pre>

<p>obsahuje všechny prvky od prvního do předposledního.</p>
<p>Pokud necháme některý z indexů prázdný, je příslušný řez proveden od začátku resp. do konce seznamu:</p>
<pre><code class="python"># toto je rez od zacatku seznamu do tretiho prvku:
&gt;&gt;&gt; seznam2[:3]
['ahoj', 'STROM', '']

# toto je rez od druheho prvku do konce seznamu:
&gt;&gt;&gt; seznam2[1:]
['STROM', '', 'guru']

# toto je tzv. uplny rez:
&gt;&gt;&gt; seznam2[:]
['ahoj', 'STROM', '', 'guru']
</code></pre>

<p>Další možností, jak vytvářet řezy, je použití třetího „indexu“, lépe řečeno hodnoty, která určuje délku kroku při výběru prvků do řezu. Tímto způsobem lze např. vytvořit řez obsahující každé druhé (či třetí) číslo z určitého rozmezí:</p>
<pre><code class="python">&gt;&gt;&gt; a = [1,2,3,4,5,6,7,8,9,10,11,12,13,14,15,16,17,18]
&gt;&gt;&gt; a[2:10:2]
[3, 5, 7, 9]
&gt;&gt;&gt; a[1:13:2]
[2, 4, 6, 8, 10, 12]
&gt;&gt;&gt; a[::3]
[1, 4, 7, 10, 13, 16]
</code></pre>

<p>Podobně jako u textových řetězců, seznamy lze sčítat a násobit přirozeným číslem (včetně nuly):</p>
<pre><code class="python">&gt;&gt;&gt; seznam1 + seznam2
[2, -4, 'nova hodnota', 105, 0, 'ahoj', 'STROM', '', 'guru']
&gt;&gt;&gt; seznam1 * 2
[2, -4, 'nova hodnota', 105, 0, 2, -4, 'nova hodnota', 105, 0]
&gt;&gt;&gt; 0 * seznam2
[]
</code></pre>

<p>Výsledkem násobení seznamu nulou (a stejně tak i libovolným záporným celým číslem) je prázdný seznam.</p>
<p>Stejně jako lze pomocí indexů přepisovat jednotlivé položky seznamu, lze také přepisovat celé řezy, a to opět libovolným (tj. libovolně dlouhým) seznamem:</p>
<pre><code class="python">&gt;&gt;&gt; a = [1,2,3,4,5]
&gt;&gt;&gt; a[:3] = [&quot;jedna&quot;,&quot;dva&quot;,&quot;tri&quot;,&quot;tri a pul&quot;]
&gt;&gt;&gt; a
['jedna', 'dva', 'tri', 'tri a pul', 4, 5]
</code></pre>

<p>Tímto způsobem lze také přidávat libovolné položky na konec seznamu (všimněte si, že v takovém případě lze použít index, který již je mimo rozsah původního seznamu):</p>
<pre><code class="python">&gt;&gt;&gt; a[6:] = [6]
&gt;&gt;&gt; a
['jedna', 'dva', 'tri', 'tri a pul', 4, 5, 6]
</code></pre>

<p>nebo na začátek seznamu:</p>
<pre><code class="python">&gt;&gt;&gt; a[:0] = [-1,0]
&gt;&gt;&gt; a
[-1, 0, 'jedna', 'dva', 'tri', 'tri a pul', 4, 5, 6]
</code></pre>

<p>případně kamkoli doprostřed seznamu:</p>
<pre><code class="python">&gt;&gt;&gt; a[3:3] = [1.5]
&gt;&gt;&gt; a
[-1, 0, 'jedna', 1.5, 'dva', 'tri', 'tri a pul', 4, 5, 6]
</code></pre>

<p>Stejně lze i vymazat část seznamu vložením prázdného seznamu:</p>
<pre><code class="python">&gt;&gt;&gt; a[4:7] = []
&gt;&gt;&gt; a
[-1, 0, 'jedna', 1.5, 4, 5, 6]
</code></pre>

<p>V kapitole "Proměnné" jsme si vysvětlili, že proměnná je odkazem na objekt v operační paměti. Proměnná <code>a = [1,2,3]</code> je tedy odkazem na příslušný objekt-seznam. To ale znamená, že pokud vytvořím proměnnou <code>b = a</code>, bude tato nová proměnná odkazovat na stejný objekt. Pokud nyní nyní tento objekt prostřednictvím jedné z proměnných změním, změna se pochopitelně dotkne i druhé proměnné:</p>
<pre><code class="python">&gt;&gt;&gt; a = [1,2,3]
&gt;&gt;&gt; b = a
&gt;&gt;&gt; a[0] = -50
&gt;&gt;&gt; a
[-50, 2, 3]
&gt;&gt;&gt; b
[-50, 2, 3]
</code></pre>

<p>Pokud chceme vytvořit nezávislou kopii daného seznamu, můžeme použít úplný řez:</p>
<pre><code class="python">&gt;&gt;&gt; a = [1,2,3]
&gt;&gt;&gt; b = a[:]
&gt;&gt;&gt; a[0] = -50
&gt;&gt;&gt; a
[-50, 2, 3]
&gt;&gt;&gt; b
[1, 2, 3]
</code></pre>

<p>Vedle výše uvedených možností, jak pracovat se seznamy pomocí matematických operátorů a řezů, existují v Pythonu ještě tzv. <em>metody seznamů</em>, což jsou funkce, které se volají pomocí jména seznamu, tečky a jména dané funkce:</p>
<pre><code class="python">&gt;&gt;&gt; x = [1,2,3]

# Přidání nového prvku na konec seznamu metodou append
&gt;&gt;&gt; x.append(&quot;ahoj&quot;)
&gt;&gt;&gt; x
[1, 2, 3, 'ahoj']

# Vložení prvku na danou pozici seznamu metodou insert
&gt;&gt;&gt; x.insert(1, 1.5) # Vloží hodnotu 1.5 na druhou pozici (tj. s indexem 1)
&gt;&gt;&gt; x
[1, 1.5, 2, 3, 'ahoj']

# Seřazení seznamu čísel nebo textových řetězců metodou sort
&gt;&gt;&gt; x = [2,9,-13,0,50]
&gt;&gt;&gt; x.sort()
&gt;&gt;&gt; x
[-13, 0, 2, 9, 50]
&gt;&gt;&gt; x = [&quot;ahoj&quot;,&quot;rohlik&quot;,&quot;kafe&quot;,&quot;zapalovac&quot;,&quot;sirky&quot;,&quot;snidane&quot;]
&gt;&gt;&gt; x.sort()
&gt;&gt;&gt; x
['ahoj', 'kafe', 'rohlik', 'sirky', 'snidane', 'zapalovac']

# Zjištění indexu dané hodnoty metodou index
&gt;&gt;&gt; x.index(&quot;sirky&quot;)
4

# Zjištění, kolikrát se daná hodnota v seznamu vyskytuje, metodou count
&gt;&gt;&gt; x.count(&quot;sirky&quot;)
1

# Vymazání prvního výskytu dané hodnoty metodou remove
&gt;&gt;&gt; x.remove(&quot;sirky&quot;)
&gt;&gt;&gt; x
['ahoj', 'rohlik', 'kafe', 'zapalovac', 'snidane']

# Převrácení pořadí hodnot v seznamu metodou reverse
&gt;&gt;&gt; x.reverse()
&gt;&gt;&gt; x
['snidane', 'zapalovac', 'kafe', 'rohlik', 'ahoj']
</code></pre>

<p>Vedle metod seznamů jsou v Pythonu k dispozici další vestavěné funkce, pomocí nichž lze se seznamy pracovat (tyto funkce lze stejně dobře použít i pro řetězce):</p>
<pre><code class="python">&gt;&gt;&gt; a = [1,2,3]

# Zjištění délky seznamu funkcí len
&gt;&gt;&gt; len(a)
3

# Zjištění nejmenšího a největšího prvku seznamu funkcí min a max
&gt;&gt;&gt; min(a)
1
&gt;&gt;&gt; max(a)
3

# Umazání části seznamu funkcí del
&gt;&gt;&gt; a = [1,2,3,4,5]
&gt;&gt;&gt; del(a[2])
&gt;&gt;&gt; a
[1, 2, 4, 5]
&gt;&gt;&gt; del a[:2]
&gt;&gt;&gt; a
[4, 5]

</code></pre>

<p>Do pythonovského seznamu lze vkládat i jiné seznamy (tzv. <em>vnořené</em> <em>seznamy</em>) a vytvořit tak seznam seznamů, příp. seznam seznamů seznamů atd.:</p>
<pre><code class="python">&gt;&gt;&gt; a = [1, &quot;ahoj&quot;, [1,2,3], [&quot;a&quot;,&quot;b&quot;]]
&gt;&gt;&gt; a[2]
[1, 2, 3]
&gt;&gt;&gt; a[3]
['a', 'b']
&gt;&gt;&gt; a[3][0]
'a'
</code></pre>

<p>Hloubka vnoření může být značná (prakticky neomezená):</p>
<pre><code class="python">&gt;&gt;&gt; a = [[[[[1]]]]]
&gt;&gt;&gt; a[0]
[[[[1]]]]
&gt;&gt;&gt; a[0][0]
[[[1]]]
&gt;&gt;&gt; a[0][0][0]
[[1]]
&gt;&gt;&gt; a[0][0][0][0]
[1]
&gt;&gt;&gt; a[0][0][0][0][0]
1
</code></pre>

<h2 id="n-tice-a-slovniky"><em>n</em>-tice a slovníky</h2>
<p><em>n</em>-tice (angl. <em>tuple</em>) je struktura ve všem podobná seznamům, až na to, že ji nelze měnit pomocí indexů. Oproti seznamům se zapisuje pomocí <em>kulatých</em> závorek:</p>
<pre><code class="python">&gt;&gt;&gt; a = (1,2,3)
&gt;&gt;&gt; a[1]
2
&gt;&gt;&gt; a[1] = 4
Traceback (most recent call last):
  File &quot;&lt;pyshell#43&gt;&quot;, line 1, in &lt;module&gt;
    a[1] = 4
TypeError: 'tuple' object does not support item assignment
</code></pre>

<p>Důvod, proč existují <em>n</em>-tice a čím se v praxi liší od seznamů, si vysvětlíme později.</p>
<p>Slovníky snad někdy příště...</p>
<h2 id="pravdivostni-hodnoty">Pravdivostní hodnoty</h2>
<p>Pravdivostní hodnoty jsou jak známo dvě: <em>pravda</em> (anglicky <em>true</em>) a <em>nepravda</em> (anglicky <em>false</em>). Většina programovacích jazyků, Python nevyjímaje, disponuje zvláštním datovým typem pro reprezentaci těchto dvou hodnot. Většinou se takovému datovému typu říká <em>boolovský</em> (anglicky <em>Boolean</em>), na počest slavného britského matematika 19. století George Boola, který se významně zasloužil o rozvoj matematické logiky a někdy bývá označován i za praotce informatiky.</p>
<p>V pythonu je datový typ <code>bool</code> přímo odvozen od datového typu <code>int</code>, tedy celých čísel. Hodnota <code>True</code> (pravda) je tak vlastně ve skutečnosti celočíselná hodnota <code>1</code> (a může být jedničkou i zastoupena), hodnotě <code>False</code> zase odpovídá číslo <code>0</code> (a rovněž může být nulou zastoupena). Důsledkem toho je např. to, že hodnoty <code>True</code> a <code>False</code> mohou být součástí aritmetických výrazů s čísly:</p>
<pre><code class="python">&gt;&gt;&gt; True + 1
2
&gt;&gt;&gt; False * 3
0
</code></pre>

<p>Velkou výhodou Pythonu je, že je schopen interpretovat v podstatě libovolnou hodnotu libovolného datového typu jako hodnotu pravdivostní. Jakou pravdivostní hodnotu má ta která hodnota lze přitom snadno zjistit pomocí konverzní funkce <code>bool</code>:</p>
<pre><code class="python">&gt;&gt;&gt; bool(0) 
False
&gt;&gt;&gt; bool(5)
True
&gt;&gt;&gt; bool(0.0) 
False 
&gt;&gt;&gt; bool(-7.0)
True
&gt;&gt;&gt; bool(&quot;&quot;) 
False 
&gt;&gt;&gt; bool(&quot;Ahoj&quot;)
True
&gt;&gt;&gt; bool([]) 
False 
&gt;&gt;&gt; bool([1,2,3])
True
</code></pre>

<p>Pravdivostní hodnota je také výsledkem operací porovnání:</p>
<pre><code class="python">&gt;&gt;&gt; 5 &gt; 3
True
&gt;&gt;&gt; 5 &lt;= 3
False
&gt;&gt;&gt; &quot;a&quot; == &quot;a&quot;
True
</code></pre>

<h2 id="hodnota-none">Hodnota <code>None</code></h2>
<p>V Pythonu, podobně jako ve většině jiných jazyků, existuje zvláštní hodnota reprezentující <em>nic</em>, neboli prázdnou hodnotu. Prázdná hodnota existuje v Pythonu jako datový objekt <code>None</code>, což si lze představit jako hodnotu, kterou lze přiřadit libovolné proměnné:</p>
<pre><code class="python">&gt;&gt;&gt; a = None
&gt;&gt;&gt; a
&gt;&gt;&gt;
</code></pre>

<p>Po zadání jména proměnné se nevypíše „None“, ale opravdu se nevypíše nic. Proměnná sice existuje, ale nic neobsahuje. Ve skutečnosti je při spuštění Pythonu vytvořen v operační paměti počítače datový objekt <code>None</code>, na který se odkazují všechny proměnné, kterým je hodnota <code>None</code> přiřazena (existuje tedy vždy jen jedno nic, bez ohledu na to, kolik proměnných je obsahuje).</p>
<p>Pravdivostní hodnota <code>None</code> je <code>False</code>:</p>
<pre><code class="python">&gt;&gt;&gt; bool(None)
False
</code></pre>

<h2 id="shrnuti">Shrnutí</h2>
<p>V této kapitole jste se seznámili s pravidly práce s proměnnými a se základními datovými typy jazyka Python.</p>
<h2 id="ulohy">Úlohy</h2>


</section>

</div> <!-- end of page-inner -->
</div> <!-- end of page-wrapper -->

</div> <!-- end of body-inner -->

</div> <!-- end of book-body -->
<script src="../js/main.js"></script>
<script src="../js/gitbook.min.js"></script>
<script src="../js/theme.min.js"></script>
</body>
</html>